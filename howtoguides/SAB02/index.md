# SAB མཉེན་ཆས་ཐུན་མོང་གི་སྒྲིག་འགོད།

Scripture App Builder རམ་གཙུག་ལག་མཉེན་ཆས་སྒྲིག་སྟེགས་ནང་རང་ཉིད་ཀྱི་འདོད་པ་བཞིན་མཉེན་ཆས་བཟོ་སྐབས་མཉེན་ཆས་ཐུན་མོང་གི་སྒྲིག་འགོད་ཇི་ལྟར་སྒྲིག་ཚུལ་ངོ་སྤྲོད་བྱས་ཡོད།

## ཚོད་ལྟའི་དྲི་བ་ཁག་ལ་ལན་རེ་ངེས་འདེམ་རོགས། ཐོག་མ་ནས་ཤེས་དགོས་པའི་ངེས་པ་མེད་པས་གང་རུང་ཞིག་འདེམ་ཆོག

1. བོད་ཡིག་ཡིག་གཟུགས་ནང་འཇུག་བྱེད་པར་གང་འདེམ་དགོས། ༡༽ Sample Text ༢༽ Select a common font ༣༽ Specify a font file (正确回答)
2. མཉེན་ཆས་རེ་རེ་ལ་Keystore རེ་རེ་གསར་བཟོ་བྱེད་དགོས་སམ། ༡༽ མི་ཤེས། ༢༽ དགོས། ༣༽ མི་དགོས། (正确回答)
3. མཉེན་ཆས་ཀྱི་སྐད་ཡིག་བོད་བསྒྱུར་མ་ནང་འཇུག་བྱ་སའི་སྡེ་ཚན་གང་ཡིན་ནམ། ༡༽ Layout Direction ༢༽ Specify a font file ༣༽ Add language (正确回答)
## A. མཉེན་ཆས་གསར་པ་བཟོ་ཚུལ།

མཉེན་ཆས་ཀྱི་མིང་བོད་ཡིག་ནང་འབྲི་ཆོག་མོད་ཕྱོགས་བསྒྲིགས་(Package name)ཀྱི་མིང་བོད་ཡིག་ནང་འབྲི་མི་རུང་། སྒྲིག་འགོད་འགའ་རེའི་ནང་བོད་ཡིག་བྲིས་དུས་སྒམ་གྲུ་བཞི་རེ་མ་གཏོགས་ཡིག་གཟུགས་འཆར་མི་ཐུབ་མོད་བཟོས་རྗེས་ཁ་པར་ནང་འཆར་ཐུབ།

## A.1 མཉེན་ཆས་ཀྱི་མིང་དང་སྐད་ཡིག

འདིར་མཉེན་ཆས་གསར་པའི་མིང་དང་ཕྱོགས་སྒྲིག་གི་མིང་། ཕྱོགས་བསྒྲིགས་ཀྱི་མིང་ལ་དཔེར་ན། lojong.org ལྟ་བུའི་ཚོགས་སྒེར་གང་རུང་གི་དྲ་བྱང་ལྟ་བུ། སྐད་ཡིག་གི་ཨང་བརྡ་(language code) འཇོག་ཚུལ་བཅས་ངོ་སྤྲོད་བྱས་ཡོད། མཉེན་ཆས་ཀྱི་མིང་ད་ལྟ་བཟོ་བཞིན་པའི་མཉེན་ཆས་ཀྱི་ནང་དོན་དང་མཐུན་པར་འདོག་དགོས།

![800](images/000001.gif)

## A.2 བདག་དབང་དང་ཡིག་གཟུགས།

འདིར་མཉེན་ཆས་ཀྱི་བདག་དབང་དང་བོད་ཡིག་གི་ཡིག་གཟུགས་འཇོག་སྟངས་བཅས་ངོ་སྤྲོད་བྱས་ཡོད། བཟོ་བཞིན་པའི་མཉེན་ཆས་དེའི་སྐད་ཡིག་བོད་ཡིག་ནང་བཟོ་ན་བོད་ཡིག་གི་ཡིག་གཟུགས་ཤིག་རང་གི་གློག་ཀླད་ནང་སྔ་མོ་ནས་ཕབ་ལེན་བྱས་ཏེ་གྲ་སྒྲིག་བྱ་དགོས།

![800](images/000002.gif)

1. དྲི་བ། བོད་ཡིག་ཡིག་གཟུགས་ནང་འཇུག་བྱེད་པར་གང་འདེམ་དགོས། ༡༽ Specify a font file (正确回答) ༢༽ Sample Text ༣༽ Select a common font

## A.3 ཚོན་མདོག་དང་སྐད་ཡིག་འདེམ།

འདིར་མཉེན་ཆས་ཀྱི་ཚོན་མདོག་དང་སྐད་ཡིག མཉེན་ཆས་ཀྱི་འདྲ་པར་བཅས་འདེམ་གསེས་བྱ་ཚུལ་ངོ་སྤྲོད་བྱས་ཡོད། སྐད་ཡིག་འདི་མཉེན་ཆས་ཀྱི་གཞི་རྩའི་སྐད་ཡིག་ཡིན་པས་རང་ལ་ངེས་ཆ་ཡོད་པའི་རྒྱ་ཡིག་དང་ཡང་ན་ཨིན་ཡིག་སོགས་གང་རུང་འདེམ་ཆོག

![800](images/000003.gif)

## A.4 Keystore བཟོ་ཚུལ།

འདིར་Keystoreའམ་གསོག་གནས་བཟོ་ཚུལ་ངོ་སྤྲོད་བྱས་ཡོད། འདི་ནི་ཆེས་ཐོག་མར་གསར་བཟོ་དགོས་པ་ལས་བཟོས་རྗེས་མཉེན་ཆས་ཡོངས་ལ་གཅིག་གྱུར་གྱིས་བཀོལ་ཆོག་པ་ཡིན།

![800](images/000004.gif)

Keystoreའམ་གསོག་གནས་བཟོས་ཟིན་པ་དེ་ལེན་ཚུལ། འདི་ཡན་ཆོད་གཙུག་ལག་མཉེན་ཆས་སྒྲིག་སྟེགས་ནང་མཉེན་ཆས་གསར་པ་བཟོ་སྐབས་ཀྱི་ཐུན་མོང་གི་སྒྲིག་འགོད་ཙམ་ཡིན། འདི་ནས་ཞིབ་ཚགས་སྒྲིག་དགོས་པས་བཀོལ་སྤྱོད་ལམ་སྟོན་རྗེས་མ་རྣམས་ལ་གཟིགས།

![800](images/000005.gif)

2. དྲི་བ། མཉེན་ཆས་རེ་རེ་ལ་Keystore རེ་རེ་གསར་བཟོ་བྱེད་དགོས་སམ། ༡༽ དགོས། ༢༽ མི་དགོས། (正确回答) ༣༽ མི་ཤེས།

## A.5 བོད་ཡིག་འཇོག་ཚུལ།

འདིར་མཉེན་ཆས་ཀྱི་སྐད་ཡིག་གཉིས་མཉམ་འཇོག་བྱེད་ཐུབ། དཔེར་ན། རྒྱ་ཡིག་དང་བོད་ཡིག་ཡང་ན་ཨིན་ཡིག་དང་བོད་ཡིག འཇོག་ཚུལ་ལ་རིམ་པར་གཟིགས། མཉེན་ཆས་ཀྱི་སྐད་ཡིག་བོད་འགྱུར་མ་[GitHub དྲ་ཐག་](https://github.com/tadhondup/Localization-for-SAB/releases/download/v1.0/newest.localization.of.SAB.txt) དང་ [微云 དྲ་ཐག་](https://share.weiyun.com/wpUD5CY3)འདི་གཉིས་ཀྱི་གང་རུང་ནས་ཕབ་ལེན་བྱོས།

![800](images/000006.gif)

ཆ་ཤས་གཉིས་པ།

![800](images/000007.gif)

3. དྲི་བ། མཉེན་ཆས་ཀྱི་སྐད་ཡིག་བོད་བསྒྱུར་མ་ནང་འཇུག་བྱ་སའི་སྡེ་ཚན་གང་ཡིན་ནམ། ༡༽ Layout Direction ༢༽ Specify a font file ༣༽ Add language (正确回答)

