<h2>གཉིས་པ། བརྩམས་ཆོས་དང་འབྲེལ་བའི་གནས་ཚུལ། Work info</h2>
<p>སྤྱིའི་བརྩམས་ཆོས་དང་དངོས་སུ་འབྲེལ་བའི་དན་གྲངས་གོང་མའི་རེའུ་མིག་འགེང་སྐབས་ཆད་མི་རུང་བ་དང་གདམ་གསེས་བྱ་ཆོག་པའི་རིགས་གཉིས་མ་ནོར་བར་འགེང་དགོས།</p>
<h3>ཀ མཚན་བྱང་འབྲི་ཚུལ་དཔེ་མཚོན་དང་བཅས་ཏེ་ངོ་སྤྲོད་པ།</h3>
<p><img alt="" src="images/002.PNG" /></p>
<p><img alt="" src="images/003.PNG" /></p>
<p>དཔེ་ཆ་རེ་རེའི་མཇུག་ལ་བཀོད་པའི་མཛད་བྱང་ཆ་ཚང་འདིར་འགོད་དགོས། སྤྱིར་མཛད་བྱང་ལ་རིགས་གསུམ་ཙམ་ཡོད་དེ། </p>
<ul>
<li>༡ མཛད་བྱང་། </li>
<li>༢ བསྒྱུར་བྱང་། </li>
<li>༣ པར་བྱང་བཅས་གསུམ་ཙམ་ཡོད། </li>
</ul>
<p>འདི་གསུམ་ཀྱིས་བསྟན་བྱ་གཙོ་བོ་གསུམ་སྟོན་གྱི་ཡོད། དུས་ཚོད་དང་མི་སྣ། ས་ཆ་བཅས་སྟོན་གྱི་ཡོད་པས་འདི་འབྲི་དགོས། འོན་ཀྱང་། པར་བྱང་སྨོན་ཚིག་གི་སྐབས་སྨོན་ལམ་ཙམ་ལས་གོང་གི་གནད་དོན་གསུམ་པོའི་གང་རུང་མི་སྟོན་ན་འབྲི་མི་དགོས།</p>
<p>དཔེར་ན། <code>བྱང་ཆུབ་སེམས་དཔའི་སྤྱོད་པ་ལ་འཇུག་པ་སློབ་དཔོན་ཤཱན་ཏ་དེ་བས་མཛད་པ་རྫོགས་སོ།། །།རྒྱ་གར་གྱི་མཁན་པོ་སརྦཛྙཱ་དེ་བ་དང་། ཞུ་ཆེན་གྱི་ལོ་ ཙཱ་བ་བནྡེ་དཔལ་བརྩེགས་ཀྱིས་ཁ་ཆེའི་དཔེ་ལས་བསྒྱུར་ཅིང་ཞུས་ཏེ་གཏན་ལ་ཕབ་པ་ལས། སླད་ཀྱི་རྒྱ་གར་གྱི་མཁན་པོ་དྷརྨ་ཤྲཱི་བྷ་དྲ་དང་། ཞུ་ཆེན་ གྱི་ལོ་ཙཱ་བ་བནྡེ་རིན་ཆེན་བཟང་པོ་དང་། ཤཱཀྱ་བློ་གྲོས་ཀྱིས་ཡུལ་དབུས་ཀྱི་དཔེ་དང་འགྲེལ་པ་དང་མཐུན་པར་བཅོས་ཤིང་བསྒྱུར་ཏེ་གཏན་ལ་ཕབ་ པའོ།། །།ཡང་དུས་ཕྱིས་རྒྱ་གར་གྱི་མཁན་པོ་སུ་མ་ཏི་ཀཱིརྟི་དང་། ཞུ་ཆེན་གྱི་ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་དག་པར་བཅོས་ཤིང་བསྒྱུར་ཏེ་ ལེགས་པར་གཏན་ལ་ཕབ་པའོ།། །།སརྦ་དྱཱ་མངྒ་ལཾ་བྷ་ཝནྟུ།། །།</code></p>
<p><img alt="" src="images/005.PNG" /></p>
<p>དུས་རབས་བརྩི་ཚུལ་གྱི་དཔེ་རིས།
- 01-100 དུས་རབས་དང་བོ།
- 101-200 དུས་རབས་གཉིས་པ།
- 201-300 དུས་རབས་གསུམ་པ།
- 301-400 དུས་རབས་བཞི་བ། 
- 1900-2000 དུས་རབས་ཉི་ཤུ་བ།
- 2000-2100 དུས་རབས་ཉེར་གཅིག་པ། གཞན་ལ་འང་དེ་བཞིན་ཤེས་པར་བྱའོ།།</p>
<p>རབ་བྱུང་བརྩི་ཚུལ་གྱི་དཔེ་རིས་ <a href="https://docs.google.com/spreadsheets/d/1ytRsLsM_tKqHdBkI9fLCuL_Dwwud-Qrd0KJb6C3VjJ8/edit#gid=0">དྲ་ཐག་</a> འདི་ནས་གཟིགས།</p>
<p><img alt="" src="images/004.png" /></p>
<p>བརྗོད་གཞི་ངོས་འཛིན་སྐབས་ཚོགས་པའི་དྲ་ཚིགས་ཀྱི་<code>བརྗོད་གཞིའི་དཀར་ཆག་</code>ཟེར་བའི་སྡེ་ཚན་གྱི་བརྗོད་གཞི་སྒྲིག་སྟངས་ལྟར་འདེམ་སྒྲིག་བྱ་དགོས། སྡེ་ཚན་དེ་ཡོད་སའི་ <a href="https://www.tbrc.org/?locale=bo#!subjects">དྲ་ཐག་</a> འདིར་གཟིགས།</p>