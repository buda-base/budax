# དང་པོ། ཉེར་མཁོའི་གྲ་སྒྲིག ༼སྲ་ཆས།༽

འོག་ཏུ་བྲིས་བའི་མཁོ་ཆས་རིགས་ཀྱི་ཐོ་གཞུང་ནི་བཤེར་འབེབས་པའི་ཨང་བསྒྱར་ལས་གཞི་ལ་མེད་དུ་མི་རུང་བ་ཡིན། གཤམ་ལ་སྲ་ཆས་དང་མཉེན་ཆས་རིགས་གཉིས་སུ་དབྱེ་ནས་སྲ་ཆས་རིགས་བེད་སྤྱོད་བྱེད་ཕྱོགས་དང་། མཉེན་ཆས་ཀྱི་རིགས་ཡིན་ན་ཕབ་ལེན་དང་ནང་འཇུག་ཇི་ལྟར་བྱེད་དགོས་མིན་སོགས་ཀྱི་སྐོར་ནས་ངོ་སྤྲོད་ཐུང་ཙམ་རེ་བྱེད།

![](images/000001.png)

### སྲ་ཆས།

#### 1. གློག་ཀླད། <br/>
གློག་ཀླད་དམ་མིང་གཞན་རྩིས་འཁོར་ནི་ཨང་བསྒྱུར་ལས་རིམ་གྱི་མགོ་ནས་མཇུག་བར་དུ་བཤེར་འབེབས་དང་། པར་གཅོད་གཏུབ། རྣམ་སྒྲིག་བརྗེ་སྒྱུར། ཆེ་ཆུང་བཟོ་བ་སོགས་ལ་ངེས་བར་དུ་མཁོ། གློག་ཀླདལ་ངེས་བར་སྒེའུ་ཁུང་10མཉེན་ཆས་མ་ལག་ཡོད་དགོས། 

![](images/000002.jpg)

#### 2. བཤེར་ཆས། Fujitsu fi-7160 <br/> 
བཤེས་ཆས་རིགས་མི་འདྲ་བ་མང་པོ་ཞིག་ཡོད་པའི་ནང་ནས་ Fujitsu fi-7160 ནི་དཔེ་ཆ་སྣ་རིང་དང་དེང་དུས་དཔེ་ཆ་སོགས་བཤེར་པར་ལེན་པར་སྟབས་བདེ་ལ་སྤུས་ཀ་ཡག་པོ་ཡོད་པ། བཤེར་ཆས་ཀྱི་བོང་ཚད་ཆུང་ལ་འཁྱེར་བདེ་བ། བཤེར་ཆས་ཀྱི་སྒྲིག་འགོད་ལས་སླ་བོ་ཡོད། འོན་ཀྱང་དཔེ་ཆའི་ཤོག་བུ་རྩབ་རལ་ལམ་འཕྲོ་བརླག་ཤོར་ཡོད་ཚེ་བཤེར་ཆས་འདིའི་ནང་བཤེར་པར་ལེན་མི་ཐུབ།

![](images/000003.jpg)

#### 3. ཟ་སྡེར། <br/> 
ཨང་བསྒྱུར་ལས་རིམ་སྐབས་བཤེར་པར་བླངས་རྗེས་མ་ཕྱི་པར་སྣོད། ཉར་ཚགས་པར་སྣོད། དྲ་སྤེལ་པར་སྣོད་སོགས་བརྩམས་ཆོས་རེར་པར་སྣོད་མ་འདྲ་གསུམ་རེ་ཉར་དགོས་པ་དང་། དེ་དག་ཉར་ཚགས་བྱེད་ས་ཟ་སྡེར་དགོས། ཟ་སྡེར་གཉིས་ཉུང་མཐར་དགོས། ཟ་སྡེར་ཀྱི་གཤོང་ཚད་ག་ཚད་ཆེ་ན་དེ་ཙམ་ཡག 

![](images/000004.jpg)

#### 4. ཐིག་ཤིང་། <br/> 
ཨང་བསྒྱུར་ལས་རིམ་གྱི་བཤེར་པར་ལེན་སྐབས་བཤེར་བྱའི་དཔེ་ཆའི་ཤོག་ངོས་ཀྱི་དཀྱུས་ཞེང་ཚད་བླངས་ནས་སྒྲིག་འགོད་ཀྱི་ནང་དུ་འབྲི་དགོས་བས་ཚད་ལྡན་གྱི་ཐིག་ཤིང་གཅིག་ངེས་པར་དགོས། ཐིག་ཤིང་སྟེང་གི་ཚད་གཞི་ mm ཡོད་པ་ཞིག་ངེས་པར་དུ་དགོས།

![](images/000005.png)

#### 5. དེབ་ཀྱི་སྒལ་ཚིགས་གཏུབ་གྲི <br/> 
ཨང་བསྒྱུར་ལས་རིམ་སྐབས་དེང་དུས་དཔེ་ཆ་བཤེར་འབེབས་བྱེད་དགོས་ཚེ་དཔེ་ཆའི་སྒལ་ཚིགས་གཏུབ་དགོས། པར་རིས་ནང་གསལ་བཞིན་ཤོག་བུ་གཏུབ་གྲི་འགའ་གྲ་སྒྲིག་བྱས་ནས་འཇོག་དགོས། 

![](images/000006.jpg)


#### 6. གཏུབ་ལེབ། <br/> 
གོང་དུ་གསལ་བ་བཞིན་དེབ་ཀྱི་སྒལ་ཚིགས་གཏུབ་སྐབས་ངེས་པར་དུ་གཏུབ་ལེབ་དགོས། གཏུབ་ལེབ་ངོས་སྙོམས་པོ་དང་འཇམ་པ་ཡོད་ན་བཟང་། པར་རིས་ནང་གསལ་བཞིན་གཏུབ་ལེབ་སྔོན་པོ་འམ་ཡང་ན་ཤེལ་སྒོ་བེད་སྤྱོད་བྱས་ན་འགྲིག

![](images/000007.png)

#### 7. བཤེར་ཆས་གཙང་བཟོའི་སྤྲིན་བལ། <br/> 
བཤེར་ཆས་ཀྱི་སྟེང་དུ་ཐལ་རྡུལ་ཆགས་པ་སོགས་ཀྱི་སྐབས་གཙང་མ་བཟོ་དགོས། འདིར་སྤྲིན་བལ་མིན་དང་དེ་དང་མཚུངས་བའི་ཕྱིས་རས་སོགས་བེད་སྤྱད་ཆོག

![](images/000008.jpg)


#### 8. དཔེ་ཆ་གཙང་བཟོའི་རྔ་ཕྱགས། <br/> 
དཔེ་ཆ་སྣ་རིང་སོགས་ཡིན་རིང་ཁ་མ་ཕྱེ་བར་བཞག་ཐལ་རྡུལ་ཆགས་པ་སོགས་ཡོད་པས། དཔེ་ཆའི་སྒང་གི་ཐལ་རྡུལ་གཙང་ཕྱགས་དང་དེ་བཞིན་བཤེར་འབེབས་མ་བྱས་སྔོན་ལ་དཔེ་ཆའི་ལྡེབས་མ་རེ་རེ་བཞིན་གཙང་མ་བཟོ་དགོས།

![](images/000009.jpg)

#### 9. པར་ཆས་ཡོད་སའི་ཁ་པར། <br/> 
དཔེ་ཆ་མཁོ་སྒྲུབ་བྱེད་སྐབས་དཔེ་ཆ་དངོས་སུ་བཤེར་འབེབས་བྱེད་དགོས་མིན་ཐག་གཅོད་བྱེད་པར་དཔེ་ཆའི་མདུན་ངོས་དང་དཔེ་བསྐྲུན་གསལ་བཤད་སོགས་པར་རྒྱབ་ནས་བསྐུར་དགོས་བས་ངེས་པར་དུ་ཁ་པར་པར་ཆས་ཡོད་པ་ཞིག་ཡིན་ན་ལས་འདི་སྒྲུབ་སྟབས་བདེ་ཡིན།

![](images/000010.png)

