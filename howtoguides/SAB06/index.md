# Audacityསྒྲ་སྒྲིག་མཉེན་ཆས།


མཉེན་ཆས་འདིའི་ངོ་སྤྲོད་མདོར་བསྡུས། མཉེན་ཆས་འདི་ནི་ཕབ་ལེན་རིན་མེད་དང་སྒྲའི་རིགས་བཅད་གཏུབ་དང་མཐུད་སྦྱོར། གཙང་བཟོ་སོགས་ལ་མཁོ་བའི་ཁྱད་ཆོས་སྣ་མང་འཛོམས་ཤིང་བཀོལ་སྤྱོད་ལ་རྙོག་འཛིང་མེད་པ་ཞིག་ཡིན། སྐབས་སུ་བབས་པ་གཙུག་ལག་མཉེན་ཆས་སྒྲིག་སྟེགས་ནང་བཀོལ་རྒྱུའི་སྒྲ་གཏུབ་སྟངས་དང་གཏུབ་མཚམས་ཀྱི་དུས་ཚོད་རེའུ་མིག་timing file བཟོ་སྟངས་དེ་ངོ་སྤྲོད་བྱ་རྒྱུ་ཡིན།


## ངོ་སྤྲོད་ཀྱི་རིམ་པ།

1. སྡེ་ཚན་དང་བོ། མཉེན་ཆས་ཕབ་ལེན་གྱི་གོ་རིམ།
2. སྡེ་ཚན་གཉིས་པ། གཏུབ་མཚམས་ཀྱི་དུས་ཚོད་རེའུ་མིག་དེ་བཟོ་སྟངས།
3. སྡེ་ཚན་གསུམ་པ། གཏུབ་མཚམས་ཀྱི་དུས་ཚོད་རེའུ་མིག་དེ་ཉར་ཚགས་བྱ་ཚུལ་བཅས་སོ།།

## A. སྡེ་ཚན་དང་པོ་ཕབ་ལེན། 

A.༡ [དྲ་ཐག་འདིར་](https://audacity.onl/download/)བསྣུན་ཏེ་རང་གི་གློག་ཀླད་ཀྱི་རིགས་མཐུན་པའི་མཉེན་ཆས་ཕབ་ལེན་བྱ་ཆོག འདིའི་མཚམས་ནས་རང་ལ་ངེས་ཆ་ཆེ་བའི མཉེན་ཆས་ཀྱི་སྐད་ཡིག་ཀྱང་འདེམ་ཆོག གོ་རིམ་ལ་གཟིགས།

![800](images/000001.gif)

ཆ་ཤས་གཉིས་པ། སྒྲ་སྒྲིག་མཉེན་ཆས་ཕབ་ལེན་བྱས་གྲུབ་པ་ཡིན།

![800](images/000002.gif)
 ## B. སྡེ་ཚན་གཉིས་པ། སྒྲ་མཚམས་རེའུ་མིག

B.༡ སྒྲ་སྒྲིག་མཉེན་ཆས་Audacity སྒོ་ཕྱེས་ཏེ་སྒྲ་ལོངས། 

- དང་བོ། མཉེན་ཆས་ཀྱི་fileལ་སྣུན།
- དེ་ནས་open སྒོ་ཕྱེས།
- བསྒྲིག་བྱའི་སྒྲ་ལོངས།

![800](images/000003.gif)

B.༢ མཉེན་ཆས་ནང་སྒྲ་དངོས་སུ་བླངས་ཡོད་པའི་རྣམ་པ།

![800](images/000005.png)

B.༣ སྒྲའི་ལྷག་མའམ་མཁོ་མེད་རྣམས་གཏུབ་ནས་གཙང་བཟོ་བྱོས། མཉེན་ཆས་ནང་སྒྲིག་བཞིན་པ་དེ་རྩ་བ་ཡིན་ན་ཤོ་ལོ་ཀའི་ཚིག་རྐང་རེ་རེའི་མཚམས་སུ་གཏུབ་དགོས། གཏུབ་ཆས་དེ་ཡོང་བར་ཐེབས་གཞོང་སྒང་གི་ ctrl+B འདི་གཉིས་མཉམ་གནོན་བྱོས།

![800](images/000006.png)

B.༤ གཏུབ་སྐབས་སྒྲ་ལ་ཉན་བཞིན་གཏུབ་མཚམས་སུ་སླེབས་སྐབས་ཐེབས་གཞོང་སྒང་གི་ ctrl+m གཉིས་མཉམ་གནོན་བྱས་ན་ཐད་ཀར་མཚམས་དེར་གཏུབ་ཡོང་། གཏུབས་རྗེས་གཏུབ་མཚམས་རེའི་མཚམས་སུ་ཨིན་ཡིག་ a ནས་ z བར་དང་དེ་ལས་མང་བ་དགོས་ཚེ་ aa ནས་ az བར་དང་ba ནས bz བར་རིམ་བཞིན་འཇོག་དགོས། 

![800](images/000007.png)

B.༥ གཏུབ་མཚམས་རྣམས་བསྐྱར་བཅོས་རིགས་བྱ་དགོས་ཚེ་སྒྲིག་འགོད་ཀྱི་གོ་རིམ་པར་རིས་དང་བོ་ལྟར། འདིར་ཁ་སྣོན་དང་ཡང་ན་སུབ་དགོས་ཚེ་པར་རིས་གཉིས་པའི་དཔེ་རིས་ངོས་ཀྱི་ཨང་བཞི་བའི་སར་རྟགས་བརྒྱབ་སྟེ། ཨང་ལྔ་བའི་དམར་རྟགས་ནང་གི་ཁྱད་ཆོས་ཁག་ལ་བསྣུན་ནས་གང་དགོས་ལྟར་སྒྲིག་དགོས།

![800](images/000008.png)

## C. སྡེ་ཚན་གསུམ་པ། གཏུབ་མཚམས་རེའུ་མིག་ཉར་ཚགས།

C.༡ བཟོས་ཟིན་པའི་གཏུབ་མཚམས་ཀྱི་དུས་ཚོད་རེའུ་མིག་ timing file དེ་ཉར་ཚགས་བྱ་ཚུལ། སྒྲིག་འགོད་ཀྱི་གོ་རིམ་ནི་པར་རིས་དང་བོ་ལྟར་དང་། པར་རིས་གཉིས་པ་ནང་བཞིན་ཡིག་ཆའི་མིང་ཕྲིས། མིང་དེ་ཡང་ཡིག་ཆ་འདི་དང་འབྲེལ་བའི་རིགས་ཚང་མར་གཅིག་གྱུར་འདོགས་དགོས།  
དཔེར་ན། 
- ཡིག་རྐྱང་ཡིག་ཆ་འདིའི་མིང་། Chojuk1.txt ལྟ་བུ། 
- སྒྲའི་ཡིག་ཆ་ལ་Chojuk1.mp3 ལྟ་བུ་འདོགས་དགོས།

![800](images/000009.png)


C.༢ སྒྲ་གཏུབ་མཚམས་ཀྱི་དུས་ཚོད་རེའུ་མིག་གི་རྣམ་པ། གཤམ་གྱི་དཔེ་རིས་ལ་གཟིགས། འདིས་མཉེན་ཆས་ནང་གི་རྩ་བ་དང་འགྲེལ་བའི་སྦྲེལ་མཚམས་རྣམས་ཐད་ཀར་ཐད་ཀར་མཐུད་འགྲོ་བ་ཡིན།

![800](images/000010.png)

C.༣ ད་ལྟ་གོང་ནས་གཏུབས་པའི་སྒྲ་དེ་ཉར་ཚགས་བྱ་དགོས། སྒྲིག་འགོད་ཀྱི་གོ་རིམ་ནི་པར་རིས་དང་བོ་ལྟར་དང། པར་རིས་གཉིས་པ་ལྟར་སྒྲའི་ཡིག་ཆའི་མིང་སྔར་ཞུས་བཞིན་གཅིག་གྱུར་དགོས། 
དཔེར་ན། 
- ཡིག་རྐྱང་ཡིག་ཆའི་མིང་། Chojuk1.txt ལྟ་བུ། 
- སྒྲའི་ཡིག་ཆའི་མིང་Chojuk1.mp3 ལྟ་བུ་འདོགས་དགོས།  
འདི་དག་རིགས་འགྲེ་བྱས་ནས་གཞན་རྣམས་ཤེས་པར་བྱའོ།།

![800](images/000011.png)
