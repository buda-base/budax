# གཉིས་པ། ནང་གསེས་འདེམས་སྒྲིག
ནང་གསེས་འདེམས་སྒྲིག་གི་སྡེ་ཚན་འདིའི་དགོས་དོན་གཙོ་བོ་ནི་དོ་བདག་རང་ཉིད་ལ་མཁོ་བའི་དཔེ་ཆ་འཚོལ་བདེ་བོ་ཡོང་བའི་ཆེད་དུ་ཡིན། སྐབས་འདིར་གཞི་གྲངས་ཀྱི་རིགས་འཕྲུལ་ཡིག་དང་། དཔེ་རྒྱུན། བརྩམས་ཆོས། མི་སྣ། ས་གནས་སོགས་རེ་རེའི་ཁྱད་ཆོས་ཁག་དོ་བདག་རང་ཉིད་ལ་མཁོ་བའི་དཔེ་ཆའི་གནས་ཚུལ་དང་མཐུན་པ་སྒྲིག་ཚེ་དེ་དང་འབྲེལ་བའི་དཔེ་ཆའམ་གནས་ཚུལ་བལྟ་ཀློག་བྱེད་ཐུབ། གཤམ་དུ་ང་ཚོས་ནང་གསེས་འདེམས་སྒྲིག་གི་བྱེད་ལས་རེ་རེ་ལ་རྒྱུས་ལོན་བྱེད།

## ཀ༽ དཔེ་རྒྱུན།
གལ་སྲིད་བཙལ་འབྲས་མང་དྲགས་ཚེ་འདིའི་འོག་ཏུ་ཡོད་པའི་པར་གཞིའི་རིགས་དང། མཛད་པ་པོའི་དུས་རབས། ཆོས་བརྒྱུད། རྩོམ་རིག་རྣམ་དབྱེ། རིགས་སོགས་རང་གི་དགོས་མཁོ་དང་བསྟུན་ནས་སྒྲིག་པ་ཡིན་ན་འཚོལ་སའི་ཡུལ་རྒྱ་ཆུང་དུ་སོང་ནས་བཙལ་བྱའི་དཔེ་ཆ་རྙེད་པར་ཕན་ཐོགས་ཆེན་པོ་ཡོད། དཔེར་ན། ཤེས་རབ་སྙིང་པོའི་འགྲེལ་བ།

![800](images/002.gif)

## ཁ༽ འཕྲུལ་ཡིག
སྡེ་ཚན་འདིའི་ནང་རང་ཉིད་བཙལ་བྱའི་དཔེ་ཆ་བུདྡྷ་དཔེ་མཛོད་ནང་ཡོད་པའི་ཡི་གེ་གཏགས་མའི་ནང་ཡོད་ཁག་བལྟ་ས་ཡིན། འོག་གི་འགུལ་རིས་ནང་གསལ་བ་བཞིན་རང་ཉིད་ཀྱི་དགོས་མཁོ་དང་བསྟུན་ནས་ཚགས་སྒྲིག་བྱས་ནས་འཚོལ་དགོས།

![800](images/003.gif)

## ག༽ ས་གནས།
རང་ཉིད་བཙལ་བྱའི་དཔེ་རྒྱུན་ནམ་བརྩམས་ཆོས་དེ་དང་འབྲེལ་བའི་ས་གནས་འཚོལ་སྐབས་རང་ཉིད་དགོས་མཁོ་བསྟུན་ནས་སྒྲིག་ན་འཚོལ་བདེ་བོ་ཡོད། སྐབས་འདིར་དཔེ་མཚོན་གྱི་ཚུལ་ཏུ་བཀའ་འགྱུར་དང་འབྲེལ་བའི་ས་གནས་རིགས་མང་པོ་ཡོད་པའི་ནང་ནས་བཀའ་འགྱུར་པར་འདེབས་བྱེད་ས་འཚོལ་བར་བྱེད། འདིར་ས་གནས་དེའི་ས་ཁྲ་ལ་བལྟ་ཐུབ།

![800](images/004.gif)

## ང༽ མི་སྣ།
རང་ཉིད་ཀྱི་བཙའ་བྱའི་མི་སྣ་འཚོལ་ས་ཡིན། སྐབས་འདི་བཀའ་འགྱུར་ཞེས་པའི་མིང་ཐོབ་པའི་མི་སྣ་འཚོལ་སྐབས་མི་སྣ་དེ་དུས་རབས་ག་དུས་བྱུང་མིན། ཆོས་རྒྱུད་གང་ཡིན་མིན་སོགས་ལ་རྟགས་རྒྱབ་ནས་བཙལ་ན་སྟབས་བདེ་ཡོད།

![800](images/005.gif)
