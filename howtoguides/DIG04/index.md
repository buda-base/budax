# གསུམ་པ། བཤེར་བྱའི་དཔེ་ཆ་གྲ་སྒྲིག
## བཤེར་འབེབས་དངོས་སུ་བྱ་རྒྱུའི་དཔེ་ཆ་གྲ་སྒྲིག

མདོར་བསྟན། བཤེར་བྱའི་དཔེ་ཆ་ལ་རིགས་གཉིས་ཡོད། 
- དང་པོ། དེང་དུས་ཀྱི་དེབ་གཟུགས་རིགས།
- གཉིས་པ། སྲོལ་རྒྱུན་དཔེ་ཆ་སྣ་རིང་རིགས།

ཞིབ་ཕྲ་གཤམ་གྱི་རྒྱས་བཤད་ལ་གཟིགས།

<img src="https://github.com/buda-base/budax/blob/master/howtoguides/DIG04/images/001.gif" height="200" width="320" >

<details><summary> རྒྱས་བཤད། </summary><blockquote>

དང་བོ། གོང་གི་སྡེ་ཚན་དང་བོ་མཁོ་ཆས་གྲ་སྒྲིག་ནང་བཤད་པ་ལྟར་གཏུབ་གྲི་སོགས་མཁོ་ཆས་རིགས་བཀོལ་ནས་གཏུབ་དགོས། དངོས་སུ་བཤེར་རྒྱུའི་དཔེ་ཆ་དེ་དེང་རབས་དེབ་གཟུགས་ཡིན་ན་དེའི་སྒལ་ཚིགས་གཏུབ་དགོས། རྒྱུ་མཚན་དེ་མ་གཏུབ་ན་བཤེར་ཆས་ནང་འགྲོ་མི་ཐུབ་པ་ཡིན། གཏུབ་སྐབས་གསེག་ཡོ་མེད་པ་དང་གཏུབ་འཕྲོ་གཙང་མ་ཡོད་དགོས། གསེག་ཡོ་ཤོར་ན་བཤེར་འབེབས་སྐབས་པར་མཐའི་གྲིབ་ནག་ཆགས་ཡོང་ལ། གཏུབ་འཕྲོ་གཙང་མ་མེད་ཚེ་བཤེར་ཆས་ནང་ཏག་ཏག་འགྲོ་མི་ཐུབ་པའི་གནད་དོན་འབྱུང་ངེས།

<img src="https://github.com/buda-base/budax/blob/master/howtoguides/DIG04/images/002.png" height="360" width="400" >

དེབ་གཟུགས་ཀྱི་སྒལ་ཚིགས་གཏུབ་རྗེས་གཏུབ་འཕྲོ་གཙང་མ་དགོས་པའི་དཔེ་མཚོན།

<img src="https://github.com/buda-base/budax/blob/master/howtoguides/DIG04/images/003.png" height="250" width="420" >

</blockquote></details>

## གཉིས་པ། བོད་ཀྱི་སྲོལ་རྒྱུན་དཔེ་ཆ་སྣ་རིང་རིགས་དང་འབྲེལ་བའི་གྲ་སྒྲིག་གི་སྐོར།

གཉིས་པ། བོད་ཀྱི་སྲོལ་རྒྱུན་དཔེ་ཆ་སྣ་རིང་རིགས་བཤེར་འབེབས་དངོས་གཞིའི་སྐབས་གྲ་སྒྲིག་ཏག་ཏག་བྱ་དགོས་པ་ཁག

ཞིབ་ཕྲ་གཤམ་གྱི་རྒྱས་བཤད་ལ་གཟིགས།


<img src="https://github.com/buda-base/budax/blob/master/howtoguides/DIG04/images/004.png" height="200" width="320" >

<details><summary> རྒྱས་བཤད། </summary><blockquote>

དཔེ་ཆ་དེ་ཆོས་ཚན་་མང་བོ་ཡོད་པའི་རིགས་ཡིན་ན་དེའི་དཀར་ཆག་གཞིར་བཟུང་གིས་ཆོས་ཚན་རྣམས་ཏག་ཏག་ཚང་ཡོད་མེད་བལྟ་དགོས། དཔེར་ན། འབུམ་ལ་པོད་བཅུ་གཉིས་ཡོད་པ་ལྟར་དེའི་པོད་ཚང་མ་ཚང་ཡོད་མེད་དང་གོ་རིམ། པོད་རེ་རེའི་ཤོག་གྲངས་ཚང་ཡོད་མེད་བཅས་བལྟ་དགོས།

<img src="https://github.com/buda-base/budax/blob/master/howtoguides/DIG04/images/005.png" height="250" width="420" >

ཆོས་ཚན་དང་ཤོག་ངོས་ཆད་པའི་རིགས་ཆད་ཐོར་འགོད་དགོས། མ་ཕྱི་དཔེ་ཆའི་ནང་ཆད་ཡོད་ན་ཆད་ཐོ་དན་གྲངས་གོང་མའི་རེའུ་མིག་ནང་འགེང་དགོས། Excel རེའུ་མིག་ནང་ཐོ་རུ་འགོད་དགོས་པའི་རྣམ་གྲངས་ཁག་བྲིས་ཏེ་རིམ་བཞིན་ཐོར་འཁོད། Excel རེའུ་མིག་ནང་གི་དཔེ་མཚོན།

<img src="https://github.com/buda-base/budax/blob/master/howtoguides/DIG04/images/006.png" height="160" width="420" >

མ་ཕྱི་དཔེ་ཆའི་ནང་ཤོག་ངོས་ཆད་པ་རྣམས་ཆད་ཐོ་ལྟར་དན་གྲངས་གོང་མའི་རེའུ་མིག་bibliosheetinfo ནང་ངེས་པར་འབྲི་དགོས།

<img src="https://github.com/buda-base/budax/blob/master/howtoguides/DIG04/images/007.png" height="200" width="420" >

བཤེར་འབེབས་སྐབས་བཤེར་བྱའི་དཔེ་ཆའི་ཤོག་ངོས་མགོ་གཞུག་ལོག་ཡོད་མེད་བལྟས་ཏེ་མགོ་གཞུག་ལོག་པ་རྣམས་ཏག་ཏག་སྒྲིག་དགོས། བཤེར་བྱའི་དཔེ་ཆ་དེའི་ཤོག་ངོས་གསུམ་པ་མགོ་གཞུག་ལོག་ཡོད་པའི་དཔེ་མཚོན།

<img src="https://github.com/buda-base/budax/blob/master/howtoguides/DIG04/images/0018.png" height="250" width="420" >

བཤེར་བྱའི་དཔེ་ཆ་དེའི་ཤོག་ངོས་གསུམ་པ་མགོ་གཞུག་ལོག་པ་བསྲང་ཡོད་པའི་དཔེ་མཚོན།

<img src="https://github.com/buda-base/budax/blob/master/howtoguides/DIG04/images/009.png" height="250" width="420" >

བཤེར་བྱའི་དཔེ་ཆ་དེ་བཤེར་ཆས་ནང་མ་བཞག་སྔོན་གོང་་གི་མཁོ་ཆས་གྲ་སྒྲིག་གི་སྡེ་ཚན་ནང་གསལ་གྱི་ཡོ་བྱད་རིགས་བཀོལ་ནས་དཔེ་ཆའི་བར་གསེང་ལ་འཚངས་པའི་ཐལ་རྡུལ་རིགས་གཙང་སྤྲུག་ལེགས་པར་བྱེད་དགོས། དེ་མིན་བཤེར་ཆས་ཀྱི་འོད་མིག་དང་འཕྲུལ་ཆས་ཀྱི་ལྷུ་ལག་ཆུང་རིགས་ཀྱི་བར་ཐལ་འཚངས་ན་ཡིག་འབྲུ་མི་གསལ་བ་དང་བཤེར་ཐིག་ནག་ནོག་འབབ་པ། བཤེར་ཆས་ཡང་འཕྲོ་བརླག་འགྲོ་བའི་ཉེན་ཁ་ཡོད། 

<img src="https://github.com/buda-base/budax/blob/master/howtoguides/DIG04/images/010.png" height="250" width="420" >

</blockquote></details>
